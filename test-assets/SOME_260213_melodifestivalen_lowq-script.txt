2,5 miljon i timmen
Enligt en artikel från Sveriges Television kostar Melodifestivalen cirka 2,5 miljoner kronor i timmen att producera. Med runt tio sändningstimmar landar totalen på ungefär 25–30 miljoner kronor.
Artisterna får samtidigt ett arvode på omkring 15 000 kronor per person, enligt tidigare uppgifter. Dessutom får varje bidrag cirka 120 000 kronor till sitt scenframträdande – pengar som kan gå till dansare, rekvisita och effekter.
Exakt hur ekonomin ser ut i år vill projektledaren Anders Wistbacka inte gå in på. För många artister är dock den största vinsten exponeringen inför miljonpubliken.
